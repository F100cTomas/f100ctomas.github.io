<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<title>Programování - objektové</title>
	<link rel="stylesheet" href="/styles.css">
</head>
<body>
	<h1>Programování - objektové<span class = "cursor">█</span></h1>

	<h2>důvod a výhody OOP</h2>
	<p>
		OOP se snaží řešit problém imperativního programování, že když zavoláme funkci, tak nevíme, jestli pozměnila nějakou globální proměnnou a případně které.
		U větších projektů tohle může vést k tzv. špagetovému programování, kde je struktura programu tak zamotaná, že je problém se v něm vyznat. <br>
		OOP problém řeší pomocí tříd, které dávají kódu vyšší úroveň struktury. Třídy jsou nové datové typy, které můžeme definovat.
		Třída se skládá z proměnných a funkcí a určuje si které jsou viditelné pro kód mimo třídu, a které jsou soukromé pouze pro členy třídy.
	</p>

	<h2>objekt</h2>
	<p>
		Třída je datový typ. Objekt je hodnota typu třídy. Objekt skladuje proměnné definované uvnitř třídy. Třída může mít více objektů a když zavoláme členskou funkci,
		tak pro tu funkci to vypadá, že členské proměnné třídy mají hodnoty uloženné v objektu.
	</p>

	<h2>třída</h2>
	<p>
		Třída je šablona, podle které se vytvářejí objekty. Definuje atributy - členské proměnné a metody - členské funkce.
		Třídy mají schopnost modelovat svět.
	</p>

	<h2>atributy</h2>
	<p>
		Atributy jsou proměnné skladované unitř objektu. Většinou se doporučuje je mít soukromé a s objektem zacházet pouze pomocí metod.
	</p>

	<h2>metody a konstruktor</h2>
	<p>
		Metody jsou funkce, které operaují na objektu. Metody jsou často implementované tak, že funkce berou objekt jako skrytý argument. V Pythonu tento argument
		není tak úplně skrytý a nazývá se self.<br>
		Konstruktor je speciální metoda, která se volá při vytváření objektu. Dostane prázdný objekt a jejím cílem je dát každému atributu počáteční hodnotu.<br>
		Vedle konstruktoru existuje i destruktor, který držené hodnoty bezpečně uvolní.
	</p>

	<h2>zapouzdření, dědičnost a polymorfismus</h2>
	<p>
		Toto jsou základní pilíře OOP.<br>
		Kromě těchto je pilířem OOP ještě abstrakce, která říká, že třídy definují rozhraní, (metody) pomocí kterého může kód snáze zacházet s daty.
	</p>
	<p>
		Zapouzdření je vlastnost OOP skladovat objekty jiných tříd v objektu. Vstvením tříd lze dosáhnout komplikovaného chování bez toho, aniž bychom museli přemýšlet nad každou vrstvou naráz.
	</p>
	<p>
		Dědičnost je schopnost OOP vytvářet nové třídy z jiných. Funguje tak, že k již existující třídě lze přidat nové atributy a metody..
	</p>
	<p>
		Polymorfismus znamená, že dědící třída může přepsat chování metody děděné třídy. Tím způsobem lze vytvářet jednotná rozhraní, pomocí kterých může ten stejný kód zacházet s odlišnými druhy dat.
	</p>
</body>
</html>
